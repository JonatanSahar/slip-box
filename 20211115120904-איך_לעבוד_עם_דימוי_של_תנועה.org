:PROPERTIES:
:ID:       20211115T120906.198329
:END:
#+title: איך לעבוד עם דימוי של תנועה

זה ממש חשוב שיהיה לנו דימוי של יחסית ברור של התנועה שאנחנו רוצים לעשות, זה מערב יותר מעצמנו, זה דורש שתהיה לנו כוונה פנימית קונקרטית לנוע.
הגוף מתארגן לתנועה טוב יותר סביב כוונה - כלומר סביב פונקציה, או דימוי (וגם בחיים עצמם, זה טוב שיש לנו דימוי של איך שאנחנו רוצים להיות\לפעול\להתקדם בעולם).
מצד שני - הדימוי לעד יהיה שונה מהמציאות, ורצוי להחזיק אותו ברכות מסוימת, שלא יסתיר את המציאות כשפוגשים אותה. במציאות תמיד יהיו יותר פרטים, ותמיד יהיו דברים בנו שיתבררו כאחרים במפגש עם המציאות.
הדימוי מותר לו להתעדכן מפעם לפעם, שיכלול את מה שלמדנו מהמפגש עם המציאות.

כלומר רוצים לתת לדימוי להוביל ולארגן אותנו, אבל בזמן אמת להיות קשובים ופתוחים לשים לב מה קורה באמת, וגם להיות מסוגלים לבחור מרגע לרגע מה לעשות, איך להגיב למציאות מעבר לדימוי המסוים שהיה לנו מראש - לא לתת לו להגביל אותנו.
